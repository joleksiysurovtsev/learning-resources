## Present Simple: що це та навіщо потрібне?

Мова йде про:

* дію загалом, у принципі (I live in London. – Я живу в Лондоні.);
* щось, що повторюється з певною періодичністю, БУДЬ-ЯКОЮ періодичністю (“ніколи” – теж постійність);
* наукові факти, режим дня (Water boils at a 100 Celsius. – Вода закипає за температури 100 градусів Цельсія.);
* перерахування послідовних дій або інструкції (Usually I get up, get ready and go to work. – Зазвичай я встаю, збираюся та йду на роботу.);
* розклад або найближчі плани на майбутнє (I start next Monday. – Я починаю наступного понеділка.);
* дуже рідко в заголовках газет або переказуваннях історій про минуле, часто задля скорочення (Airplane crashes in Ukraine. – В Україні розбився літак.)

Насправді Present Simple – це одна з найбільш вживаних форм дієслова в англійській мові, так що можете не хвилюватися: тут ви точно вчите те, що неодмінно стане вам у пригоді.

### Present Simple: як розпізнати?

Кожній часовій формі в англійській мові властиві своєрідні позначення, слова, властиві тільки їй, своєрідні прапори-маяки. Саме за ними ті, хто тільки починає вивчати часові форми, спроможні розпізнати їх у тексті або мові. У народі ці маяки називають маркерами. До маркерів Present Simple відносяться:

* прислівники: often (часто), always (завжди), usually (зазвичай), sometimes (іноді), seldom (рідко), rarely (рідко), never (ніколи);
* часові покажчики: every day/daily (щодня), in the morning/afternoon/evening (вранці/удень/вечорами), on Fridays (щоп’ятниці), today (сьогодні), once a week/month/year (раз на тиждень/місяць/рік), etc;
* дієслова: статичні, дієслова внутрішніх процесів, тобто дієслова стану, розумових процесів і почуттів (love, like, want, wish, hate, need, prefer, know, agree, believe, forget, expect, understand, suppose, remember, respect, think, be, belong, consist, have) та активні, що описують зовнішні, видимі дії (run, move, jump etc.):
  * They like berries. – Їм подобаються ягоди.
  * You look fantastic. — Ти маєш приголомшливий вигляд.
  * I don’t know. — Я не знаю.

Отже, ми розібралися з тим, що таке Present Simple і як його розпізнати. Але ж ще потрібно зрозуміти, як його побудувати.

## Present Simple: як побудувати?

### Ствердження

Почнемо зі стверджувальних речень, бо вони – найпростіші. Зазвичай їх будують за схемою *хто/що (взявши іменник чи займенник) + що робить (взявши дієслово в інфінітиві без частинки to) + інші обставини. *Це виглядає досить просто:

* I sit on a chair. – Я сиджу на стільці.
* I go to work every day — Я ходжу на роботу кожен день.
* They play tennis every weekend — Вони грають у теніс кожні вихідні.

Це працює для займенників I/you/we/they та іменників, які можна ними замінити, наприклад, Students/they like math. Коли мова йде про займенники третьої особи однини he/she/it та іменники, які ними можна замінити, у дієслів з’являється закінчення -s/-es. Закінчення -es з’являється тільки наприкінці дієслів, які закінчуються на *-s, -ss, -sh, -ch, -x, -z, -o*: he wishes/teaches/mixes.

А ось вам кілька прикладів для дієслів із закінченням -s:

* He lies on his side. – Він лежить на боці.
* She exercises every day. – Вона займається кожен день.
* He lives in Dubai. – Він живе в Дубаї.

Особливі умови також стосуються дієслів, які закінчуються на -y. Якщо перед кінцевою -y стоїть приголосна, то вона змінюється на -i і додається закінчення -es:

* try – tries;
* fly – flies;
* carry – carries.

Якщо перед нею стоїть голосна, то до слова всього лише додається закінчення -s. Жодних інших метаморфоз не відбувається:

* play – plays;
* stay – stays;
* obey – obeys.

### Питання

У формулюваннях питальних речень уже трапляються допоміжні дієслова: do для займенників I/we/you/they і does для he/she/it. Їх ставлять на перше місце в реченнях. Речення з do мають такий вигляд:

* Do you like rock? – Тобі подобається рок?
* Do they play football? — Вони грають у футбол?
* Do they drink coffee? — Вони п’ють каву?

Це працює рівно до того моменту, поки в реченні не з’являються питальні слова. Тоді допоміжні дієслова поступаються їм і йдуть на друге місце:

* *Why*do you like rock? – Чому тобі подобається рок?
* *How often*do they play football? – Як часто вони грають у футбол?
* *Where*do they drink coffee? – Де вони п’ють каву?

Речення з does мають такий вигляд::

* Does he speak Spanish? – Він говорить іспанською?
* Does she understand what we say? – Вона розуміє, про що ми говоримо?
* Does she learn Russian? – Вона вивчає російську?

*Nota bene: **зверніть увагу, що в останніх прикладах смислові дієслова вже не мають закінчення -s/-es. Це відбувається через присутність does, який нібито забирає це закінчення собі. Щоби було простіше запам’ятати цей момент, можете уявити, що does = do + -es, яке “перестрибнуло” до нього від смислового дієслова.*

### Заперечення

Для формування заперечувальних речень в Present Simple нам усе ще потрібні do/does, але тут також додається заперечна частинка not, яка дослівно перекладається як “не”. А оскільки в таких реченнях ми заперечуємо дію, то місце цьому поєднанню якраз перед дієсловом. Це має такий вигляд

* I do not like black coffee. – Я не люблю чорну каву.
* She does not smoke – Вона не палить.
* Chocolate does not grow on trees. – Шоколад не росте на деревах.

Do not і does not можна та навіть потрібно скорочувати: do not – don’t, does not – doesn’t:

* He doesn’t trust the psychological stuff. – Він не довіряє психологічним прийомам.
* She doesn’t like the weather in London. – Їй не подобається погода в Лондоні.
* They don’t drink beer. – Вони не п’ють пиво.

*Nota bene: **зверніть увагу, що заперечення в Present Simple також можна висловити через заперечувальні прислівники та займенники nobody, nowhere, no one, nothing etc. У таких випадках потреба в don’t/doesn’t відпадає: в одному англійському реченні доречно вжити тільки одне заперечне слово. В українських реченнях це слово висловлюється подвійним запереченням. Ось пара прикладів:*

* *Nobody** lives here. – Ніхто тут не живе.*
* *Steve does nothing. – Стів нічого не робить.*

Завершимо роздуми на тему побудови речень таким цікавим фактом: do та does вживаються за межами правил у стверджувальних реченнях під час усного спілкування. Це робить висловлювання більш емоційно зарядженими. У підсумку виходить щось на кшталт цього:

* I do want to help you. – Я насправді хочу тобі допомогти.
* She does like short haircuts. – Вона дійсно любить короткі стрижки.
* Stevenson does work there. – Стівенсон дійсно працює там.

І наостанок: те, про що вам навряд чи розповідали в школі.

### Present Simple: до чого тут дієслово to be?

Усе залежить від змісту сказаного, адже мова не завжди йде про дію. Іноді нам потрібно дати предмету, явищу або людині характеристику, описати їх. Наприклад, якщо вам потрібно було б зустріти на вокзалі людину, яку ви ніколи не бачили, не були б ви раді якомога детальнішому опису її зовнішності? Саме цим і займається to be: воно відповідає на питання “хто/що?”, “який?” і “де?”. А відповіді часто є формулюваннями в стилі Present Simple.

У реченнях теперішнього часу використовуються три форми цього дієслова: am (для I), is (для однини крім I, тобто he/she/it) та are (для множини, тобто we/you/they). На практиці це має приблизно такий вигляд:

* Alex is a doctor. – Алекс (хто?) лікар.
* This table is wooden. – Цей стіл (який?) дерев’яний.
* They are at home. – Вони (де?) дома.
* I am busy.– Я (який?) зайнятий.

Причому to be цілком самостійне: для формулювання питань і заперечень йому не потрібні всілякі там do та does. Воно впорається й саме! Усього на всього треба прийняти необхідну форму та стати на правильне місце в реченні. Вийде щось на зразок цього:

* Am I late? – Я пізно?
* Alex is not a doctor. – Алекс – не лікар.
* Is he your brother? – Він твій брат?
* He is not my husband. — Він не мій чоловік.

Ось так to be і пов’язаний із Present Simple.
